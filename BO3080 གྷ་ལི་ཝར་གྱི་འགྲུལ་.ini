གྷ་ལི་ཝར་གྱི་འགྲུལ་
བཞུད།


ལེའུ་དང་པོ།
ངའི་མིང་ལ་གྷ་ལི་ཝར་ཟེར་ཞིང་། ངའི་ལས་རིགས་སྨན་པ་
ཡིན། ང་ནི་ནོ་ཊིན་ཧམ་ཤར་རྫོང་དུ་སྐྱེས་པར་མ་ཟད། འཚར་
ལོངས་ཀྱང་དེ་རུ་བྱུང་། ང་ལོ་བཅུ་བཞི་ཡིན་དུས། ཨ་ཕས་ང་
ཁམ་སྦི་རེ་ལྗི་རུ་ཡོད་པའི་ཡེ་མན་ནེའོ་སློབ་ཆེན་དུ་སྨན་སྦྱོང་
བར་བཏང༌། དེ་དུས་ངས་མཚོ་འགྲུལ་རིག་པ་ཡང་སྦྱངས།
ཕྱིས་སུ། ངས་ལོན་ཌོན་གྱི་གཤགས་བཅོས་སྨན་པ་གྲགས་
ཆེན། སྐུ་ཞབས་འཇམ་མི་སི-བྷར་ཊིའི་ལག་འོག་ཏུ་ཉམས་
གསོག་སྦྱོང་བརྡར་བྱས་ཤིང༌། ང་སློབ་ཆེན་མཐར་ཕྱིན་རྗེས།
ཁོང་གི་མཚམས་སྦྱོར་ལ་བརྟེན་ནས། ཁང་བྱེའུ་ཞེས་པའི་གྲུ་
གཟིངས་ཤིག་གི་གཤགས་བཅོས་སྨན་པར་བསྐོས།དེ་དུས་ང་ཡུ་
རོབ་དང་ས་ཆ་གཞན་ལ་འགྲོ་བའི་གོ་སྐབས་བྱུང༌།
ང་ཕྱིར་ལོན་ཌོན་དུ་ལོག་སྟེ། སྨན་པའི་བྱ་བ་བསྒྲུབས་པར་མ་
ཟད་གཉེན་ཡང་བསྒྲིགས།སྐུ་ཞབས་བྷར་ཊིས་མ་ཤི་བར་དུ་ངའི་
བྱ་བ་ལ་རྒྱབ་སྐྱོར་བྱས་པས། ངའི་འཚོ་བ་ལ་དཀའ་ངལ་མ་ཕྲད།
ཡིན་ན་ཡང༌། ཁོང་ཤི་རྗེས་ངའི་བྱ་བ་རིམ་གྱིས་ལེགས་འགྲུབ་མ་
བྱུང་སྟབས། ངས་མཚོ་འགྲུལ་ལ་བརྟེན་ནས་དངུལ་འཚོལ་རྒྱུར་
ཐག་བཅད།
ལོ་ངོ་དྲུག་ལ་མཚོ་འགྲུལ་བྱས་པའི་རིང་། ངས་གྲུ་གཟིངས་
གཉིས་ཀྱི་ཐོག་ཏུ་གཤགས་བཅོས་སྨན་པའི་བྱ་བ་བསྒྲུབས། དེ་
ནས། ཝེ་ལམ-རེ་ཆར་ཌིས་ང་ལ་ཁེ་སང་ཆེ་བའི་བྱ་བ་ཞིག་
སྤྲད། ཁོ་ནི་མིང་ལ་གཙོད་ཟེར་བའི་གྲུ་གཟིངས་ཤིག་གི་དེད་
དཔོན་ཡིན་ཞིང༌། དེ་དུས་ལྷོ་མཚོ་ལ་མཚོ་འགྲུལ་བྱེད་ཀྱིན་
ཡོད། ཐོག་མའི་སྐབས་སུ་ང་ཚོའི་འགྲུལ་བཞུད་དེ་བཀྲ་ཤིས་པ་
ཞིག་བྱུང་། ཡིན་ན་ཡང་། ཉིན་ཞིག་ལ། ང་ཚོའི་གྲུ་གཟིངས་རླུང་
འཚུབ་འཇིགས་སུ་རུང་བ་ཞིག་གི་ནང་དུ་ལྷུང་ནས་མཚོ་ལ་ནུབ།

ལེའུ་གཉིས་པ།
ང་ཚོ་མི་དྲུག་ཀོ་གྲུ་ཞིག་གི་ནང་ལ་བུད་ནས་བྲོས། འོན་
ཀྱང༌། གཞན་རྣམས་ལ་ཅི་ཞིག་བྱུང་བ་ངས་མ་ཤེས། ཅང་མ་
འགོར་བར། ང་ཚོའི་ཀོ་གྲུ་དེ་ཡང་མགོ་རྟིང་ལོག ངས་སྙིང་རུས་
ཆེར་བསྐྱེད་ཀྱིས་མཚོ་རླབས་ཀྱི་ནང་ནས་རྐྱལ་ཏེ་སྐམ་སར་འབྱོར་
བ་དང༌། ངའི་དྲན་པ་ཐོར་བྱུང་། ང་དྲན་པ་སོས་དུས་ཕྱི་དྲོ་ཡིན་
ཞིང༌། ང་ཡར་ལང་ཐབས་བྱས་ནའང་རང་གི་ལུས་པོ་འགུལ་མ་
ཐུབ། དེ་ནས།ངས་ཤེས་དུས། ངའི་རྐང་ལག་དང༌།ཐ་ན་སྐྲ་ཡང་
ཐང་ལ་དམ་པོར་བཏགས་འདུག
སྐབས་དེར། ངའི་རྐང་པའི་ཐོག་ནས་ག་གེ་མོ་ཞིག་ཡར་
འགུལ་ནས་ཡོང་བཞིན་པ་ཚོར་བྱུང༌། དེ་ཅི་ཞིག་ཡིན་མིན་བལྟ་
བར་ངས་དཀའ་ཚེགས་ཆེན་པོས་རང་གི་མགོ་ཡར་བཀྱགས་ཏེ་
བལྟས་པ་ན། རིང་ཚད་ལ་ཚོན་དྲུག་ཙམ་ཡང་མེད་པའི་མི་ཞིག་
ཡར་ཡོང་བཞིན་པ་མཐོང་། ཁོའི་རྗེས་ལ་ད་དུང་རིགས་གཅིག་
པའི་མི་འགའ་ཤས་ཀྱང་ཡོང་གིན་འདུགཁོ་ཚོ་ཚང་མས་ལག་ཏུ་
མདའ་དང་གཞུ་བཟུང་ཞིང་།མདའ་ཁ་ང་ལ་བསྐོར་འདུག
མི་ངས་དངངས་སྐྲག་གིས་སྐད་ཅོར་ཆེན་པོ་ཞིག་བརྒྱབ་པས།
ཆུང་དེ་ཚོ་སྐྲག་ནས་མར་བརྒྱུགས། དེ་ལྟ་ནའང་། ཅང་མ་འགོར་
བར་ཁོ་ཚོ་ཕྱིར་ཡོང་། ང་ཐང་དུ་ཉལ་ནས་འདུག་པ་ལ་དཀའ་
ཚེགས་ཆེ་བས། ངས་རང་ཉིད་སྡོམ་བྱེད་ཀྱི་སྐུད་པ་ཁ་ཤས་
བཅད་ནས་ཕུར་བ་ཁག་ཅིག་ཡར་བལ། དེ་མ་ཐག་མདའ་བརྒྱ་
ཕྲག་མང་པོ་ངའི་ལུས་པོའི་གང་སར་འཕངས། དེར་བརྟེན། ངས་
རང་ཉིད་མ་འགུལ་བར་བསྡད་ན་ལེགས་པར་སྙམ་བྱུང༌།
ཅུང་ཙམ་འགོར་རྗེས། སྡིངས་ཆ་ཞིག་ཡར་བསླངས་ཏེ་འགོ་
ཁྲིད་ཅིག་ཡོང་ནས་དེའི་ཐོག་ཏུ་བསྡད། ཁོས་ང་ལ་རྒྱུས་མེད་
ཀྱི་སྐད་ཆ་ཞིག་བཤད་ཅིང༌། ངས་གོ་ཚད་ནི། ལེ་ལེ་ཕོ་ཊི་ཞེས་
པ་འདི་ཡིན། ང་ལྟོགས་ཡོད་པས། ངས་ཁོ་ཚོར་ང་ལ་ཁ་ཟས་
སྟེར་བར་ལག་བརྡ་བྱས། ཁོ་ཚོས་ཟ་མ་སླེ་བོའི་ནང་དང༌། ཆང་
རྫ་མའི་ནང་ནས་ཁྱེར་ཡོང་། ཕྱིས་སུ་ངས་ལེ་ལེ་ཕོ་ཊི་ནི། ཁྱད་
མཚར་གྱི་རྒྱལ་ཁམས་འདིའི་མིང་ཡིན་པ་ཤེས་བྱུང༌།
ངས་ཟ་མ་ཟོས་རྗེས། མི་ཆུང་ཞིག་ངའི་རྐང་པ་གཡས་པའི་
ཐོག་ལ་འཁྱུད་ནས་ངའི་ངོ་ལ་ཡར་ཡོང་། ཁོས་ང་ལ་སྐད་ཆ་
བཤད་བཞིན། ཁོ་ཚོའི་རྒྱལ་སའི་ཕྱོགས་ལ་མཛུབ་མོ་བཙུགས་
པས། ང་རྒྱལ་ས་དེར་འགྲོ་དགོས་པར་བཤད་པ་ངས་ཤེས་
བྱུང་།
ཅུང་ཙམ་འགོར་རྗེས། མི་ཆུང་འགའ་ཤས་ཡོང་ནས་ངའི་ངོ་
ལ་དྲི་ངད་ཆེ་བའི་སྣུམ་ཞིག་བྱུགས། སྣུམ་དེའི་ནང་དུ་གཉིད་
སྨན་ཡོད་སྟབས། ཅང་མ་འགོར་བར་ང་གཉིད་ལ་ཤོར། ང་
གཉིད་ལས་སད་སྐབས། ང་ཚོ་རྒྱལ་ས་ལ་འབྱོར་འདུག ཁོ་ཚོས་
ང་རྒྱལ་སར་བསྐྱལ་བར་འཁོར་ལོ་ཤིན་ཏུ་ཆེན་པོ་ཞིག་བཟོས་
འདུགརྒྱལ་སའི་ནང་དུ་ལྷ་ཁང་ཞིག་ཡོད་པ་དེ་ནི།ཁང་པ་མཐོ་
ཤོས་ཡིན་པས། ང་དེའི་ནང་དུ་འདུག་དགོས་པའི་ཐག་བཅད།

ལེའུ་གསུམ་པ།
ང་ལ་བལྟ་ཆེད་མི་ཚོགས་ཆེན་པོ་ཞིག་ལྷ་ཁང་གི་ཉེ་འགྲམ་
དུ་འདུས། ཐ་ན་གོང་མ་ཡང་ཐག་རིང་གི་མཁར་ལྕོག་ཅིག་གི་
ནང་དུ་བློན་ཆེན་རྣམས་དང་ལྷན་དུ་ང་ལ་ཞིབ་ཏུ་ལྟ་བཞིན་
ལངས་ནས་བསྡད་འདུག ངའི་རྐང་པ་ད་དུང་ཡང་ལྕགས་ཐག་
སྦོམ་པོས་བསྡམས་ཡོད་ཀྱང་། ང་ལངས་ནས་ཡར་མར་འགྲོ་རུ་
བཅུག
ཅུང་ཙམ་འགོར་རྗེས། གོང་མ་ཕྱིར་ཕེབས་ནའང་། ངའི་
ཉེ་འགྲམ་དུ་དམག་གི་ཚོགས་པ་ཞིག་དང༌། མི་མང་གི་འདུ་
མི་འཛོམས་ཆེན་པོ་དེ་ད་དུང་ཡོད། ང་ཐང་དུ་བསྡད་པ་དང༌།
ཆུང་འགའ་ཡིས་ང་ལ་མདའ་འཕངས་ཤིང༌། མདའ་གཅིག་ངའི་
མིག་གཡོན་པ་ལ་ཕོག་གྲབས་བྱས། སྲུང་དམག་ཚོས་འཕྲལ་དུ་
ཁོ་ཚོ་ཐག་པས་བསྡམས་ནས་ངའི་གམ་དུ་ཁྲིད་ཡོང་། ཡིན་ན་
ཡང༌།ངས་ཁོ་ཚོ་ལ་གནོད་འཚེ་མ་བཏང་བར།རང་གི་གྲི་ཕྱི་ལ་
བླངས་ནས་ཁོ་ཚོ་བསྡམས་པའི་ཐག་པ་དེ་བཅད། དེ་ནས། ངས་
ཁོ་ཚོ་ཐང་ལ་བཞག

ལེའུ་བཞི་པ།
ངའི་བྱ་སྤྱོད་འདིས་ཡུལ་དེའི་གོང་མ་དང༌། ལེ་ལེ་ཕོ་ཊི་བ་
ཚོའི་སེམས་ལ་བག་ཆགས་བཟང་པོ་བཞགཉིན་འགའ་ཤས་རྗེས།
གོང་མས་གཞུང་ཞབས་ཁ་ཤས་མངགས་ཏེ། ངས་མཚོན་ཆ་ཁྱེར་
ཡོད་མེད་ལ་བརྟག་དཔྱད་གནང༌། ངས་ཁོ་ཚོའི་བཀའ་གསུང་
ཇི་བཞིན་བསྒྲུབས་པས། སླར་ཡང་ངའི་བྱ་སྤྱོད་ཀྱིས་གོང་མའི་
གཟིགས་སྟངས་དེར་ཤུགས་རྐྱེན་བཟང་པོ་ཐེབས།
ངས་ཉིན་རེ་བཞིན་གོང་མར་ང་ལ་རང་དབང་སྤྲོད་པའི་
རེ་སྐུལ་ཡི་གེ་བསྐུར་བ་ཡིན། མཐའ་མར། ཁོང་གིས་ང་ལ་རང་
དབང་སྤྲད་དེ། ངའི་རྐང་ལག་གི་ལྕགས་ཐག་རྣམས་ཕྱིར་བསྡུས།
ཡིན་ན་ཡང་། ངའི་བྱ་སྤྱོད་ཀྱི་ཐད་ལ་སྒྲིག་ཁྲིམས་སྐོར་ཞིག་
བཟོས་ཤིང་། ངས་དེ་དག་བརྩི་སྲུང་བྱ་དགོས།

ལེའུ་ལྔ་པ།
ཞོགས་པ་ཞིག་ལ། གོང་མའི་སྐུ་སྒེར་ལས་དོན་གྱི་དྲུང་ཆེ་སྟེ།
མིང་ལ་རལ་ཌི་སལ་ཞེས་འབོད་པ་ཞིག་ལྷ་ཁང་དུ་ང་ལ་ཐུག་
པར་ཡོང་། ཁོས་ང་ལ་ལེ་ལེ་ཕོ་ཊི་ཞེས་པའི་རྒྱལ་ཁམས་འདིའི་
སྐོར་མང་པོ་ཞིག་བཤད་པས། ངས་བྷ་ལི་ཧྥོ་སི་ཁོ་ཞེས་པའི་
བཙན་རྒྱལ་ཞིག་གིས་རྟག་ཏུ་ལེ་ལེ་ཕོ་ཊི་ལ་གཡུལ་གཤོམ་གྱིན་
ཡོད་པ་ཤེས་བྱུང༌།
རལ་ཌི་སལ་གྱིས་ང་ལ། “བྷ་ལི་ཧྥོ་སི་ཁོ་གླིང་ཕྲན་གྱིས་མཚོ་
དམག་དཔུང་ཁག་ཆེན་པོ་བསྡུས་ཏེ། ང་ཚོ་ལ་རྒོལ་འཛིང་
བྱེད་པར་གྲ་སྒྲིག་བྱེད་ཀྱིན་ཡོད། གོང་མས་ང་ལེ་ལེ་ཕོ་ཊི་ལ་
འཕྲད་པའི་དཀའ་ངལ་ཚབས་ཆེན་འདིའི་སྐོར་ཁྱེད་ལ་ཞུ་བར་
མངགས་སོང་།” ཞེས་བཤད། ངས་ཁོ་ལ། “ལེ་ལེ་ཕོ་ཊིའི་བདེ་
འཇགས་ཀྱི་དོན་དུ་ངས་རང་གི་ཚེ་སྲོག་ཀྱང་བློས་གཏོང་བྱ་ཐུབ་
པ་གོང་མ་ལ་ཞུ་རོགས།”ཞེས་བཤད།

ལེའུ་དྲུག་པ།
ཕྱི་ཉིན་ངས་གོང་མ་ལ། གྲུ་ཁ་རུ་གྲ་སྒྲིག་ངང་བསྡད་ཡོད་པའི་
བྷ་ལི་ཧྥོ་སི་ཁོའི་གྲུ་གཟིངས་ཀྱི་ཁྱུ་དེ་འཛིན་པའི་འཆར་གཞི་ཞིག་
འཐེན་ཡོད་པ་བཤད། ངས་གོང་མ་ལ། “གྲུ་གཟིངས་དེ་ཚོ་འཐེན་
པར་ང་ལ་ལྕགས་སྐུད་མཁྲེགས་པོ་དགོས།”ཞེས་བཤད། དེ་ནས།
ཁོ་ཚོས་ང་ལ་ལྕགས་སྐུད་སྦོམ་པོ་ཞིག་སྤྲད་ཅིང༌། ངས་ལྕགས་
སྐུད་གསུམ་ལྷན་དུ་སྦྲེལ་ནས་དེ་དག་མཁྲེགས་པོ་བཟོས་རྗེས།དེ་
རེ་རེའི་སྣེ་མོ་རུ་ལྕགས་ཀྱུ་རེ་མཐུད།
འདི་ལྟར་མཚོན་ཆ་གྲ་སྒྲིག་བྱས་ཏེ། ང་ནི་བྷ་ལི་ཧྥོ་སི་ཁོའི་
མཚོ་ཁུག་ཏུ་གནས་པའི་དགྲ་བོའི་གྲུ་གཟིངས་ཀྱི་ཕྱོགས་སུ་ཆས།
བྷ་ལི་ཧྥོ་སི་བ་ཚོས་ང་ཁོ་ཚོའི་མཚོ་ཁུག་ཏུ་ཡོང་བཞིན་པ་མཐོང་
ནས་སྐྲག་སྟེ། ཁོ་ཚོས་དེ་མ་ཐག་གྲུ་གཟིངས་བསྐྱུར་ནས་ཕྱིར་
མཚོ་འགྲམ་ལ་རྐྱལ་ནས་སོང་།
ངས་ལྕགས་ཀྱུ་དེ་ཚོ་གྲུ་གཟིངས་རེ་རེ་ལ་བསྐོན་ཏེ། ལེ་ལེ་ཕོ་
ཊིའི་མཚོ་ངོགས་སུ་འཐེན་མགོ་བརྩམས། སྐབས་དེར། མདའ་མོ་
སྟོང་ཕྲག་མང་པོ་ངའི་སྟེང་ལ་ཆར་བ་ལྟར་བབས་ཤིང་། ངས་
མྱུར་དུ་རང་གི་མིག་ཤེལ་གོན་ནས་མིག་གཉིས་སྲུང་སྐྱོབ་བྱས་
རྗེས། གྲུ་གཟིངས་ཀྱི་ཁྱུ་དེ་མུ་མཐུད་དུ་འཐེན། དགྲ་བོ་རྣམས་
ཧོན་ཐོར་ཞིང༌། ཁོ་ཚོ་ཅི་བྱ་གཏོལ་བྲལ་དུ་གྱུར་ནས་ངུ་འབོད་
བྱས།
ཅང་མ་འགོར་བར། ང་ལེ་ལེ་ཕོ་ཊིའི་མཚོ་འགྲམ་དུ་འབྱོར་
ནས་སྐད་གསེང་མཐོན་པོས། “ལེ་ལེ་ཕོ་ཊིའི་གོང་མ་སྐུ་ཚེ་ཁྲི་
ལོར་བརྟན་པར་ཤོག”ཅེས་བཤད།ངའི་བྱེད་སྟངས་འདི་གོང་མ་
དང་། སྐུ་བཅར་བ་ཐམས་ཅད་ཀྱི་བློ་ལ་བབས་ཏེ། ང་ལ་འཕྲལ་
དུ་ཡུལ་འདིའི་གཟེངས་བསྟོད་ཆེ་ཤོས་ནོར་ཌ་ཁི་ཞེས་པ་དེ་
བསྩལ།

ལེའུ་བདུན་པ།
དེ་ལྟ་ནའང་། ལེ་ལེ་ཕོ་ཊིའི་གོང་མའི་ཡིད་མ་ཚིམས་པར།
ཁོང་གིས་ངས་དགྲ་བོའི་གྲུ་གཟིངས་ལྷག་མ་རྣམས་དང༌། དེ་
དག་གི་གྲུ་པ་དང་བཅས་པ་ཡང་ལེ་ལེ་ཕོ་ཊི་ལ་འཐེན་ནས་ཡོང་
དགོས་པའི་རེ་བ་བྱས། ངས་སྐད་གདངས་བརྟན་པོའི་ངང་།
“ཕྲན་གྱིས་སྙིང་སྟོབས་ཆེ་ཞིང་རང་དབང་ཅན་གྱི་བྷ་ལི་ཧྥོ་སི་བ་
ཚོ་འཐེན་ནས་ཡོང་སྟེ། བྲན་གཡོག་ལ་བསྒྱུར་དུ་མི་འཇུག”ཅེས་
བཤད། ངས་ཁོང་གི་རེ་བ་ཇི་བཞིན་བསྒྲུབ་པར་ཁས་མ་བླངས་
པ་དེས་གོང་མ་ལ་ཕོག་ཐུག་བཏང༌།
དོན་རྐྱེན་འདིའི་རྐྱེན་པས་བློན་ཆེན་ཁག་ཅིག་གིས་ང་ལ་ལྐོག་
ནས་ཇུས་ངན་བཤམས་པ་ངས་ཉིན་འགའ་ཤས་ཀྱི་རྗེས་ཤེས་
བྱུང་། དེ་ནས་ཉིན་ཞིག་ལ། བྷ་ལི་ཧྥོ་སི་ཁོའི་རྒྱལ་པོའི་སྐུ་ཚབ་
ཁ་ཤས་ལེ་ལེ་ཕོ་ཊི་ལ་ཞི་བའི་ཆིངས་ཡིག་འཇོག་པར་ཡོང་། ཁོ་
ཚོ་ཕྱིར་མ་ལོག་གོང་ངའི་གམ་དུ་ཡོང་སྟེ། ང་བྷ་ལི་ཧྥོ་སི་ཁོ་ལ་
གདན་འདྲེན་བྱས།
རང་གི་རྒྱལ་ཁབ་ལ་ཕྱིར་མ་ལོག་གོང༌། ངས་བྷ་ལི་ཧྥོ་སི་ཁོ་རུ་
ཐེངས་གཅིག་ལ་ལྟ་སྐོར་དུ་འགྲོ་རྒྱུའི་ཐག་བཅད།དེའི་ཕྱིར།ངས་
ལེ་ལེ་ཕོ་ཊིའི་གོང་མ་ལ་བྷ་ལི་ཧྥོ་སི་ཁོ་ལ་ལྟ་སྐོར་དུ་འགྲོ་བའི་
ཆོག་མཆན་ཞུས་པ་ན། གོང་མས་ངོ་གནག་བཞིན། “འགྲིག་པ་
རེད།ཁྱོད་རང་འགྲོ་ཆོག”ཅེས་བཤད།
མཚན་མོ་གཅིག་ལ། གོ་གནས་མཐོན་པོའི་བློན་པོ་ཞིག་
ལྷ་ཁང་དུ་ང་ལ་གསང་སྟབས་ཀྱིས་ཐུག་ཏུ་ཡོང་། ཁོས་ང་
ལ་རྒྱལ་ཁབ་ལ་ངོ་ལོག་བྱས་པའི་ནག་ཉེས་ཕོག་ཡོད་པར་མ་
ཟད། ཆད་པ་ཡང་ལྕི་མོ་ཞིག་གཅོད་རྒྱུ་ཡིན་ཚུལ་བཤད། བློན་
པོ་དེས། “ཁྱོད་ཀྱིས་ང་ལ་རོགས་རམ་མང་པོ་བྱས་ཡོད་པ་དེ་
ཚོར་གཞིགས་ཏེ། ངས་མི་ལེགས་པའི་བྱ་བ་འདི་ཁྱོད་ལ་བཤད་
བསམས་པ་ཡིན། ཁྱོད་ཀྱིས་བལྟས་ཏེ། གང་འགྲིག་པ་དང་འོས་
པ་དེ་བྱོས།” ཞེས་བཤད་ནས་ཕྱིར་ལོག ངའི་རླུང་རྟ་ནི་གློ་བུར་
དུ་དེ་ལྟར་མགོ་རྟིང་ལོག་པས། ང་སེམས་སྐྱོ་ཞིང་དངངས་སྐྲག་
ལངས།དེའི་ཕྱི་ཉིན་གྱི་ཞོགས་པར། ང་འགོར་འགྱང་མེད་པར་བྷ་
ལི་ཧྥོ་སི་ཁོའི་ཕྱོགས་སུ་སོང་།

ལེའུ་བརྒྱད་པ།
ང་ཆུའི་སྲབ་ས་ནས་བརྒལ་ཏེ་སོང་ཞིང༌།མཐའ་མར་བྷ་ལི་ཧྥོ་
སི་ཁོའི་གོང་མའི་གྲུ་ཁར་འབྱོར། དེ་རུ་བྷ་ལི་ཧྥོ་སི་བ་ཚོས་ང་ལ་
བསྒུགས་ནས་བསྡད་འདུགཡུལ་འདིའི་རྒྱལ་པོས་ང་འབྱོར་བར་
དགྱེས་འཛུམ་གྱིས་བསུས། ང་འབྱོར་ནས་ཉིན་གསུམ་གྱི་རྗེས། ང་
མཚོ་ངོགས་སུ་སྤྲོ་འཆམ་ལ་འགྲོ་སྐབས། མཚོ་ནང་དུ་གྲུ་ཞིག་ཁ་
སྦུབ་ལོག་ནས་ཡོད་པ་མཐོང་། ངས་གྲུ་དེ་བྷ་ལི་ཧྥོ་སི་ཁོའི་མཚོ་
ཁུག་ལ་འཐེན་ནས་ཡོང་།
ང་འཕྲལ་དུ་རྒྱལ་པོའི་གམ་དུ་སོང་སྟེ། “རྒྱལ་པོ་ཆེན་པོ་
ལགས། ང་རང་གི་ཕ་ཡུལ་གྱི་རྒྱལ་ཁབ་ལ་ཕྱིར་ལོག་ཆོག་པའི་
ཆོག་མཆན་སྩོལ་རོགས། ངས་གྲུ་ཞིག་རྙེད་ཡོད།”ཅེས་ཞུས་པར།
ཁོང་གིས་དེ་མ་ཐག་ང་ལ་བཀའ་ཁྲོལ་གནང་བྱུང༌། ངས་ད་དུང་
ཉིན་འགའ་ཤས་ལ་འདང་བའི་བཟའ་བཏུང་ཡང་གྲུ་དེའི་ནང་
དུ་བཞག
གྲ་སྒྲིག་ཚང་མ་ཡོངས་སུ་གྲུབ་རྗེས། ངས་བྷ་ལི་ཧྥོ་སི་ཁོའི་གྲུ་
ཁ་ནས་གྲུ་གཏོང་མགོ་བཙུགས། ཉིན་གཉིས་པའི་ཕྱི་དྲོར། སྟབས་
ལེགས་ནས་ངས་ཨིན་ཇིའི་གྲུ་གཟིངས་ཤིག་མཐོང་། ངས་དེ་ལ་
བརྡ་བསྟན་ནས་ཅང་མ་འགོར་བར་ང་དེའི་ཐོག་ལ་འགོས།
ཕྱིར་རང་གི་བརྩེ་བའི་རྒྱལ་ཁབ་ལ་ལོག་ཐུབ་པ་ནི་ཇི་འདྲའི་
བདེ་སྐྱིད་ཅིག་རེད་ཨང༌། ཡུན་རིང་ཞིག་གི་རྗེས་སུ་སླར་ཡང་
རང་གི་ནང་མི་ཚོར་ཐུག་དུས་ང་ལ་ཇི་འདྲའི་སྤྲོ་བ་ཞིག་སྐྱེས་
ཨང༌། ཡིན་ན་ཡང༌། དེ་དག་རིང་པོ་མ་འགོར་བར་ཡལ་ཏེ། མཚོ་
འགྲུལ་བྱེད་པའི་ངའི་འདོད་པ་དེ་སླར་ཡང་སྐྱེས་བྱུང༌། དེར་
བརྟེན། ངས་ནང་མི་ཚོའི་འབྱུང་འགྱུར་ལ་རྒྱུ་ནོར་གྱི་སེམས་
ཁྲལ་མེད་པ་བཟོས་རྗེས། རྒྱ་གར་ལ་ཁ་ཕྱོགས་པའི་ཚོང་པའི་གྲུ་
གཟིངས་ཞིག་གི་སྟེང་དུ་བུད།།
